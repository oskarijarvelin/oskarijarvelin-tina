{
  "title": "Osaaminen",
  "path": "/osaaminen",
  "blocks": [
    {
      "title": "",
      "center": false,
      "underline": true,
      "_template": "TitleBlock",
      "content": ""
    },
    {
      "content": "Kiinnostukseni ja sen kerryttämä osaaminen on alusta asti jakautunut tasaisesti kahdelle eri toimialalle: **tapahtumatekniikkaan** ja **verkkopalveluihin**. Oikeiden työnantajien kanssa kahden erilaisen alan yhdistäminen on toiminut yllättävän hyvin, keikkojen painottuessa sesonkiluonteisesti kesään ja viikonloppuihin.\n\nMonipuolinen osaaminen on myös tuonut taloudellista suojaa. Toisaalta tapahtumat toivat kaivattuja lisätuloja päivätyön vaihtuessa opiskeluun ja toisaalta taas verkkopalveluiden kehittäminen päivätyönä toi tasaisen tulon koronapandemian tyhjentäessä keikkakalenterin. Vuonna 2019 nettotuloistani yli 40% oli peräisin tapahtumista.\n\nSekä verkkopalvelut että tapahtumatekniikka ovat laajoja toimialoja ja sisältävät paljon osaamisalueita laidasta laitaan erikoistuttavaksi. Osaamisestani tarkemmin kiinnostuneille olenkin listannut toimialakohtaisesti osaamistani, kokemustani ja mielenkiinnon kohteitani.\n\n### ­Verkkopalvelut\n\nTyössäni [Digimogulin](https://digimoguli.fi/) Web Developerina toteutan pääasiassa **WordPress**-pohjaisia verkkopalveluita ja -kauppoja. Erikoisosaamistani ovat sivustojen nopeus, turvallisuus, saavutettavuus ja ylläpito.\n\nTuoreimpia mielenkiintoni kohteita ovat olleet modernimmat webteknologiat kuten **Jamstack**. Nykyinen sivustoni onkin tehty _Gatsby.js:llä_ ja _TinaCMS:llä_, joiden lisäksi minulta löytyy kokemusta myös yleisesti _Reactista_ ja _Next.js:n_ käytöstä.\n\n### Tapahtumatekniikka\n\n**C-kortillisena** freelancerina olen jo ehtinyt työskentelemään monelle alan yritykselle Suomessa, mutta parhaiten olen viihtynyt Oululaisen [Livepaletin](https://www.livepaletti.fi/) palveluksessa, joka on tarjonnut suurimman osan viimevuosien keikoistani.\n\nKeikoilla olen saanut keskittyä pääasiassa tapahtumien valaistukseen _ChamSysin MagicQ_ -valokonsoleilla. Todistettavasti maaliin on päästy myös _GrandMa 2_ -sarjan konsoleilla ja _HOG4_ -konsoleilla.\n\nTilaisuuden tullen seison myös uskottavasti äänipöydän takana. Jopa niin uskottavasti, että olen saanut kunnian olla oululaisen [Moskah](https://www.facebook.com/moskahband)-yhtyeen vakioäänimies jo parin vuoden ajan heidän maailmanvalloituskiertueillaan. Tutuimmat äänikonsolit minulle ovat _X / M32_, DiGiCon _SD-sarja_, Yamahan _LS / M7 / QL / CL_ -sarjat ja Soundcraftin _SI / VI / UI_-sarjat.\n\nTällä hetkellä minua kiinnostaa tapahtumatekniikan aiempaakin kokonaisvaltaisempi hallinta ja videotekniikka kameroista screeneihin ja editoinnista mediapalvelimiin.",
      "_template": "ContentBlock"
    }
  ],
  "displayTitle": true,
  "hero": {
    "image": "../images/oskari2.jpg",
    "large": true
  }
}