{
  "title": "Osaaminen",
  "path": "/osaaminen",
  "blocks": [
    {
      "title": "",
      "center": false,
      "underline": true,
      "_template": "TitleBlock",
      "content": ""
    },
    {
      "content": "Kiinnostukseni ja sen kerryttämä osaaminen on alusta asti jakautunut tasaisesti kahden toimialan kesken; **tapahtumatekniikan** ja **verkkopalveluiden**. Töiden limittäminen on osoittautunut kivuttomaksi ja toimivaksi ratkaisuksi, keikkojen painottuessa sesonkiluonteisesti kesään ja viikonloppuihin.\n\nMonipuolinen osaaminen on suojannut työelämän ristiaallokoissa. Toisaalta tapahtumat tarjosivat lisätuloja päivätyön vaihtuessa opiskeluun ja verkkopalveluiden kehitys tarjoamalla tasaisen tulon kun maailmanlaajuinen pandemia tyhjensi kevään ja kesän keikkakalenterin vieden 33% vuoden tuloista yhdessä viikonlopussa.\n\nSekä tapahtumatekniikka että verkkopalvelut ovat laajoja toimialoja valtavalla määrällä osaamisalueita. Alla olen listannut mitkä asiat osaan parhaiten ja mitkä kiinnostavat eniten.\n\n### ­Verkkopalvelut\n\nEniten työssäni [Digimogulin](https://digimoguli.fi/) Web Developerina toteutan **WordPress**-pohjaisia verkkopalveluita ja -kauppoja. Erikoisosaamistani ovat sivustojen nopeus, turvallisuus, saavutettavuus ja ylläpito.\n\nViime aikoina eniten minua ovat kiinnostaneet modernimmat webteknologiat kuten **Jamstack**. Nykyinen sivustoni onkin tehty _Gatsby.js:llä_ ja _TinaCMS:llä_, joiden lisäksi kokemusta löytyy myös _Reactin_ ja _Next.js:n_ käytöstä.\n\n### Tapahtumatekniikka\n\n**C-kortillisena** freelancerina olen jo ehtinyt työskentelemään monelle alan yritykselle Suomessa, mutta parhaiten olen viihtynyt Oululaisen [Livepaletin](https://www.livepaletti.fi/) palveluksessa, joka on tarjonnut suurimman osan viimevuosien keikoista.\n\nPääasiassa olen saanut keskittynyt tapahtumien valaistukseen ja _ChamSysin MagicQ_ -kontrollereihin. Todistettavasti maaliin on päästy myös _GrandMa 2_ -sarjan konsoleilla ja _HOG4_ -konsoleilla.\n\nValojen ohessa tarpeen vaatiessa seison myös uskottavasti äänipöydän takana. Jopa niin uskottavasti, että olen saanut kunnian olla oululaisen [Moskah](https://www.facebook.com/moskahband)-yhtyeen vakioäänimies jo parin vuoden ajan heidän maailmanvalloituskiertueillaan. Tutuimmat äänikonsolit minulle ovat _X / M32_, DiGiCon _SD-sarja_, Yamahan _LS / M7 / QL / CL_ -sarjat ja Soundcraftin _SI / VI / UI_-sarjat.\n\nTällä hetkellä minua kiinnostaa ehkä eniten tapahtumatekniikan kokonaisvaltainen hallinta ja videopuoli, jota olen päässyt toistaiseksi vähiten tekemään käytännössä.",
      "_template": "ContentBlock"
    }
  ],
  "displayTitle": true,
  "hero": {
    "image": "../images/oskari2.jpg",
    "large": true
  }
}